---
title: "Il mio grosso grasso viaggio Greco: 3 mesi a Syros!"
description: "Il nostro primo viaggio di famiglia è stato un grosso grasso viaggio Greco: abbiamo passato 3 mesi in un isola greca, non in vacanza, ma lavorando come nomadi digitali."
date: "2023-06-16"
image: "school_hrvopp.png"
tags:
  - slowtravel
  - family
  - grecia
  - syros
draft: true
---

Il nostro primo viaggio di famiglia è stato un grosso grasso viaggio Greco: abbiamo passato 3 mesi in un isola greca, non in vacanza, ma lavorando come nomadi digitali.
Quest'isola si chiama Syros ed è la capitale delle cicladi.
Viaggiare per 3 mesi è quasi come un trasferimento, un vero e proprio viaggio slow. Ho aggiunto l'aggettivo grasso, oltre che per il richiamo al film, per lasciar intendere quanto arricchiti siamo tornati da questa esperienza.

### Come arrivare a Syros.

Se avete letto la nostra storia saprete che viaggiamo con un bimbo piccolo e una gatta nera, quale miglior paese per cominciare se non la Grecia? Luogo estremamente family friendly, con un bel clima, amante dei gatti e soprattutto con una grande storia.

Quest'ultimo aspetto per noi è molto importante avendo scelto di non iscrivere nostro figlio all'asilo e di crescerlo grazie alla worldschooling! <Link href="https://www.famigliaslowtravel.com/blog/2022/11/worldschooling" label="Qui" /> trovi l'articolo per approfondire il tema.

Dopo qualche giorno di scalo ad Atene siamo arrivati sull' isola ( puoi raggiungerla da Atene in nave o in aereo) e siamo rimasti subito affascinati dalla sua architettura e dall'accoglienza calorosa.
Abbiamo passato tre mesi assorbendo la cultura greca, imparando qualcosa della lingua e insegnandola a nostro figlio Jacopo e godendo una vita lenta, fatta di pause pranzo in spiaggia e pomeriggi nella piazza del paese a giocare con gli altri bambini del luogo. Abbiamo conosciuto amici viaggiatori come noi e esplorato ogni weekend un prezzo di isola nuovo.

### Quanto tempo rimanere

3 mesi sono un tempo sufficiente per girarla tutta e vivere una vita da vero locale, anche se a dirla tutta è stato comunque difficile andare via, consolati dal fatto che quello fosse solo l'inizio della nostra grande avventura.
E per l'organizzazione? Noi ci siamo appoggiati ad una start app che si chiama boundlesslife, ne parliamo in questo articolo (link), perché avevamo bisogno di molta organizzazione in quel periodo lavorando full time. Adesso che ci siamo organizzati con nostri lavori e abbiamo molto più tempo libero ti posso dire che si può fare tranquillamente in autonomia!

### 3 mesi a Syros, ecco perché andarci.

Ecco i nostri motivi per andare 3 mesi a Syros, o anche solo sceglierla per una vacanza al posto delle altre isole cicladi.

#### La capitale delle Cicladi

Anche fuori stagione si mantenere viva e puoi trovare tutto ciò che cerchi, a differenza delle patinate Mikonos e Santorini che chiudono I battenti fuori stagione;

Potrebbe sembrare anche un contro, ma quest'isola è ancora poco conosciuta perché non risponde architettonicamente alle aspettative classiche (casette bianche e azzurre sono la minoranza qui), quindi non è mai eccessivamente affollata;

#### La città di Ermoupoli

La sua capitale Ermoupoli si sviluppa su due colline e quando arrivi in nave l'impatto è meraviglioso: pullola di locali e chioschi vicino al porto, ma all'interno mantiene il fascino locale grazie ai suoi abitanti, oltre a uno più globale a causa del suo teatro di stampo Italiano e delle sue scuole pubbliche. In quest'isola è presente anche una università delle belle arti!

#### Le spiaggie di Syros

L'isola è piccola e la si gira da nord a sud in un'ora di macchina, mentre bastano appena 20minuti per attraversarlo da est a ovest. Lungo tutta la sua costa possiede varietà di spiagge sabbiose, perfette per i bambini e molte dei quali durante la stagione servite da lidi a prezzi modici (al massimo 20euro per due lettini e un ombrellone). Possiede anche molte spiagge libere le quali possiedono alcuni ombrelloni usufruibile gratuitamente. Al nord si trovano spiagge più nascoste, alle quali non è possibile arrivare in macchina ma attraverso dei trekking ( noi ne abbiamo fatto uno con Jacopo in spalla fattibile e avventuroso).

#### La storia di Syros

A chi interessa più la storia delle spiagge, Ermoupoli possiede un museo antico e una città vecchia, tutta gradini da esplorare, oltre alle due chiese tradizionali che si trovano sulle cime delle due colline. Ogni passeggiata è fonte di scoperta, ogni angolo profuma di storia ed ogni locale, fiero della propria isola, è ben disposto a mostrarvene una parte.

Trovate maggiori informazioni turistiche in merito nella nostra live su istagram, che potete trovare <Link href="https://www.instagram.com/p/Cn7PyUvIh17/?utm_source=ig_web_copy_link&igshid=MzRlODBiNWFlZA==" label="qui" />.

### La consigliamo?

La qualità della vita è ottima, ma non essendo estremamente turistica i costi di un appartamento risultano più contenuti che in altre isole, soprattutto fuori stagione. Per la sua disposizione Ermoupoli è abbastanza riparata dal meltemi ( vento greco che a volte disturba le vacanze) e anche nelle giornate invernali la temperatura non scende mai sotto i 10gradi.

Noi siamo stati da settembre a fine novembre e abbiamo visto 2giorni di pioggia.

Una informazione importante per viverci così tanto tempo è il fatto che possiede un ospedale e anche un pronto soccorso, di cui poter usufruire senza problemi con l'assicurazione di viaggio e la tessera sanitaria italiana.
Consigliamo sempre di fare una assicurazione di viaggio se fossero necessarie visite d'urgenza o pediatriche.

Vuoi altre curiosità su quest'isola e sul nostro modo di vivere viaggiando? Vieni a trovarci anche su you tube e su Istagram o Tik tok!
