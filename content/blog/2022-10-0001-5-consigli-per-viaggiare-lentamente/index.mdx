---
title: "Piccola guida per viaggiare lentamente: 5 consigli per diventare una Famiglia Slow Travel"
description: "Vi è mai capitato di dire, dopo una o due settimane di vacanza: che peccato dover andare via, avevo appena capito questa cosa, scoperto questo posto bellissimo!"
date: "2022-10-11"
image: "slow3_zzlgth.png"
tags:
  - slowtravel
  - family
draft: false
---

Vi è mai capitato di dire, dopo una o due settimane di vacanza: “che peccato dover andare via, avevo appena capito questa cosa, scoperto questo posticino bellissimo!”? Anche noi! Ecco perché avere una piccola guida per viaggiare lentamente!

### Chi è una famiglia slow travel

<Image src="slow3_zzlgth.png" />

Slow travel significa letteralmente viaggiare lentamente ed è il concetto che meglio si applica a riflettere meglio su quanto scritto nell'introduzione. Con questa piccola guida si può capire che cos'è e come farlo.
Quando si decide di viaggiare come stile di vita e con la propria famiglia l'idea di vacanza va abbandonata: non è una pausa dal lavoro o dalla scuola del proprio figlio, ma diventa un modo di vivere che include anche la quotidianità.
Bisogna trovare un appartamento che risponda ad esigenze a lungo termine (ad esempio la lavatrice diventa indispensabile!), imparare a fare la spesa, trovare posti dove lavorare, cercare parchi giochi e luoghi di interesse per i figli.
Tutto questo non è possibile farlo in una o due settimane e, allo stesso tempo, se si cerca di risparmiare per fare viaggi più lunghi difficilmente ci si puó prendere ferie per capire come funziona.
Quello che può sembrare quindi una cosa faticosa o con poco riposo, regala in realtà ciò che il viaggio davvero significa: entrare nella cultura, doversela cavare subito in un posto nuovo, godersi anche gli errori, il non dover per forza vedere tutto subito.

### 5 consigli per diventare una famiglia nomade digitale

Essere una famiglia slow travel aggiunge al fare i nomadi digitali ( se ti interessa il significato trovi il nostro articolo qui link interno) uno o piu figli; per chi è genitore è facile comprendere come il viaggiare lentamente possa meglio rispondere alle esigenze dei bambini, piuttosto al dover girare un posto in poco tempo.

Come si diventa una famiglia slow travel? In questa piccola guida ti forniamo i nostri 5 consigli per cominciare:

- Non trasformare semplicemente un viaggio di coppia in un viaggio di famiglia: viaggiare con un figlio non è come quando si è soli o in coppia ed è un esperienza a sé stante fin dall' inizio della sua pianificazione.

- Organizza bene il tuo budget famigliare prima di partire, capendo se e su cosa puoi risparmiare ora e durante il viaggio

- Cerca posti family friendly, in Iinea con le necessità di tuo figlio e adatte alla sua età: è più semplice trovare la soluzione giusta per gli adulti se i figli sono a loro agio.

- Organizza il tuo lavoro da remoto: questa è la parte più complessa, che può richiedere alcuni mesi di preparazione e necessita di una buona dose di coraggio e creatività. Se avete bisogno di aiuto, potete contattarci per una consulenza, vi aiuteremo a trovare la soluzione che fa per voi!

- Una volta preparato e organizzato tutto, quando si parte dimenticatevi tutto quanto: un viaggio slow non risponde a nessuna aspettativa e con un figlio o più è sicuramente molto diverso dalla propria immaginazione.

Infatti, è molto meglio!
